<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>স্মৃতিচারণ &#8211; Abrar Fahad Archive</title>
	<atom:link href="http://abrarfahadarchive.github.io/category/reminiscing/feed/" rel="self" type="application/rss+xml" />
	<link>http://abrarfahadarchive.github.io/</link>
	<description></description>
	<lastBuildDate>Tue, 06 Oct 2020 16:53:04 +0000</lastBuildDate>
	<language>en-US</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	<generator>https://wordpress.org/?v=5.5.1</generator>
	<item>
		<title>মুক্তির গল্প</title>
		<link>http://abrarfahadarchive.github.io/2020/10/06/tale-of-freedom/</link>
					<comments>http://abrarfahadarchive.github.io/2020/10/06/tale-of-freedom/#respond</comments>
		
		<dc:creator><![CDATA[admin]]></dc:creator>
		<pubDate>Tue, 06 Oct 2020 14:30:48 +0000</pubDate>
				<category><![CDATA[স্মৃতিচারণ]]></category>
		<guid isPermaLink="false">https://abrarfahadarchive.org/?p=2330</guid>

					<description><![CDATA[বুয়েটে ক্লাস শুরু করার পর আমার সবথেকে বিরক্ত যে জিনিসগুলো লাগত তার মধ্যে একটা হচ্ছে “বুয়েটের মাটি ছাত্রলীগের ঘাটি” শ্লোগান টা। হলে থাকার কারণে ছোট বড় যেকোনো মিছিলেই সবার যাওয়াটা বাধ্যতামূলক ছিল যার জন্য শুরুর দিকে বাধ্য হয়েই যাওয়া লাগত। আর যেহেতু আমার গলার আওয়াজও অনেক উচু এটা মোটামুটি সোহরাওয়ার্দী হলের সবাই জানত, তাই মাঝেমধ্যে &#8230;<p class="read-more"> <a class="" href="http://abrarfahadarchive.github.io/2020/10/06/tale-of-freedom/"> <span class="screen-reader-text">মুক্তির গল্প</span> Read More &#187;</a></p>]]></description>
										<content:encoded><![CDATA[
<p class="has-medium-font-size">বুয়েটে ক্লাস শুরু করার পর আমার সবথেকে বিরক্ত যে জিনিসগুলো লাগত তার মধ্যে একটা হচ্ছে “বুয়েটের মাটি ছাত্রলীগের ঘাটি” শ্লোগান টা। হলে থাকার কারণে ছোট বড় যেকোনো মিছিলেই সবার যাওয়াটা বাধ্যতামূলক ছিল যার জন্য শুরুর দিকে বাধ্য হয়েই যাওয়া লাগত। আর যেহেতু আমার গলার আওয়াজও অনেক উচু এটা মোটামুটি সোহরাওয়ার্দী হলের সবাই জানত, তাই মাঝেমধ্যে শ্লোগান দিতেও হয়েছিল। তখন এই শ্লোগানটার প্রতি ক্ষোভ কোন লেভেলের ছিল তা বলে বোঝানোর মত না। </p>



<p class="has-medium-font-size">তাই ১১ তারিখ রাতে অবশেষে যখন ভিসি স্যার তার মুখ থেকে ঠিক এই শব্দগুলো উচ্চারণ করেন যে “আমি আমার নিজস্ব ক্ষমতাবলে এই মুহুর্তে বুয়েট থেকে সকল সাংগঠনিক রাজনীতি নিষিদ্ধ ঘোষণা করছি”, তখন আমার খুশির শেষ ছিল না! হ্যা টেনশন ছিল যে এই মুখের বলি আর ঠিক কতদিন টিকবে। কিন্তু আমার মনে হয় আমাদের কমবেশি সবার জন্যই সেই মুহুর্তটা অন্যরকম ঐতিহাসিক ছিল।</p>



<p class="has-medium-font-size">সেদিন একদম সকাল থেকে প্রচুর ধকল যাওয়ার জন্য প্রচন্ড টায়ার্ড ছিলাম। বিশেষ করে ভিসি স্যার তার নিজের নিরাপত্তার দায়িত্ব দিয়েছেন সাধারণ শিক্ষার্থীদের উপরে। ব্যপারটা খুবই উইয়ার্ড যে একটা বিশ্ববিদ্যালয়ের উপাচার্য তার নিজ ক্যাম্পাসে নিরাপত্তার জন্য শিক্ষার্থীদের দিকে ফিরে তাকিয়েছেন। আমার মনে হয় তিনি নিরাশ হননি। তার নিরাপত্তার জন্য তিন স্তরের নিরাপত্তা ব্যবস্থা ১৭ ব্যাচ থেকে আমরা পেশ করি পৌনপুনিক ১৫ এর কাছে। </p>



<p class="has-medium-font-size">আমার স্পষ্ট মনে আছে, আমাদের প্ল্যানগুলো বলার সময় সৌমেনদা বলেছিলেন, “তোরা যে ভিসিকে এরকম NSI লেভেলের নিরাপত্তা দেয়ার প্ল্যান করতেছিস, এটা করতে পারবি তো?” আমরা পারছিলাম! সেদিন ভিসি স্যার চলে গেলে আমি ১৭ ব্যাচের আরো কিছু বন্ধুসহ লীগকর্নারে যাই। এই জায়গাটা তারা ব্যবহার করত নিজেদের রাজনৈতিক মিটিং এর জন্য। সেখানে আমাদের আগেই কেউ এসে ছাত্রলীগের লোগো এবং নাম মুছে দিয়েছিল।</p>



<p class="has-medium-font-size">নিজেদের ঘৃণার জায়গা থেকে আমরা আরো কয়বার সাদা রঙ এবং তুলি নিয়ে সদ্য মিশে দেয়া লোগোর উপর ঘষামাজা করি। কেউ একজন লীগকর্নারের পাশের কাঁচের দেয়ালটাতে খুব সুন্দর করে মুক্তিকর্নার লিখে দিয়েছিল। আসলেই তো সেদিন মুক্তি মনে হয়! আমার জন্য মুক্তি ছিল এই যে এরপর থেকে আর বুয়েটের মাটিকে ছাত্রলীগের ঘাটি নাম শুনতে হবে না। এটা তো সাধারণ শিক্ষার্থীদের ঘাটি, তাই না? কিভাবে কোনো রাজনৈতিক দল জায়গাটাকে একদম নিজেদের ঘাটি বলে দাবি করে বসে? সেদিন হলে যখন ফেরত আসি, দেখলাম ডাইনিং এ এক বড় ভাই বুয়েট থেকে হলে হলে দেয়া নোটিশ গুলো থেকে একটা একটা করে নিয়ে যাচ্ছে। </p>



<p class="has-medium-font-size">এখানে ১৯ ব্যাচের জন্য একটু বলি, বুয়েটে সাধারণত কোনো নোটিশ আসলে সেটা হলে হলে প্রত্যেক শিক্ষার্থীর জন্য একটা করে হিসাবে পাঠানো হত। সোহরাওয়ার্দী হলে সেগুলো সব ডাইনিং এ এক জায়গায় রাখা হত এবং যার ইচ্ছা সে নিয়ে যেত। আমি ভাইকে জিজ্ঞাসা করলাম যে এগলো নিয়ে কি করবেন, নোটিশ তো জানাই আছে। ভাই বললেন “এগলো লেমিনেটিং করে দেয়ালে ঝুলায় রাখব”। আসলেই বুয়েটের তৎকালীন রাজনীতির প্রতি মানুষের ক্ষোভের লেভেল কতদুর ছিল তা বুঝা যায়। সেদিন বারবার মনে হচ্ছিল রাজনীতি তো গেল, বাকি দাবিগুলোও হয়ত পূরণ হবে, বিচারও হয়ত হবে। কিন্তু এসব কার জন্য হলো? </p>



<p class="has-medium-font-size">ফাহাদ যদি মারা না যেত, তাহলে সিচুয়েশন পুরো উলটো হত না কি? শিবির সন্দেহে পিটিয়ে হল থেকে বের করে দেয়ার ঘটনা তো আসলে একটা না, আরো ছিল। ভাগ্যটা খারাপ শুধু ফাহাদের, তাকে মরতে হয়েছে। তার জীবনের মূল্য দিয়ে ক্যাম্পাস থেকে রাজনীতি নামের যেই কীট ছিল সেটা দূর করা গেছে। আমার মনে হয় এই ব্যপার টা সবার নিজেদের মধ্যে অনুধাবন করা উচিত। এবং বছরের পর বছর এই অনুধাবন টা যদি টিকে রাখতে পারি তাহলেই শুধুমাত্র ক্যাম্পাস ভবিষ্যতেও রাজনীতি মুক্ত থাকতে পারবে।</p>
]]></content:encoded>
					
					<wfw:commentRss>http://abrarfahadarchive.github.io/2020/10/06/tale-of-freedom/feed/</wfw:commentRss>
			<slash:comments>0</slash:comments>
		
		
			</item>
		<item>
		<title>তারা সবাই আবরারেরই প্রতিচ্ছবি</title>
		<link>http://abrarfahadarchive.github.io/2020/10/05/reflection/</link>
		
		<dc:creator><![CDATA[admin]]></dc:creator>
		<pubDate>Mon, 05 Oct 2020 10:42:36 +0000</pubDate>
				<category><![CDATA[স্মৃতিচারণ]]></category>
		<guid isPermaLink="false">https://abrarfahadarchive.org/?p=2133</guid>

					<description><![CDATA[আবরারের মৃত্যুর জন্য &#8216;আড়িপাতা&#8217; আর ছেড়ে যাওয়া হলো না। দেশের বাইরে ছিলাম একমাস, ফিরে আসি অক্টোবরের ৩ তারিখ গভীর রাতে&#8230; ভেবেছিলাম একটা পোষ্ট দিয়ে গ্রুপ লিভ করবো। এরমধ্যে জেটল্যাগ কাটতে না কাটতে হঠাৎ ৬ই অক্টোবর আবরারের এই মমর্মান্তিক মৃত্যুর খবর। কয়েকদিনের জন্য চিন্তা শক্তিও লোপ পেয়ে গেল। দিন রাত সারাদিন আড়িপাতার সব পোস্ট আতিপাতি করে &#8230;<p class="read-more"> <a class="" href="http://abrarfahadarchive.github.io/2020/10/05/reflection/"> <span class="screen-reader-text">তারা সবাই আবরারেরই প্রতিচ্ছবি</span> Read More &#187;</a></p>]]></description>
										<content:encoded><![CDATA[
<p class="has-medium-font-size">আবরারের মৃত্যুর জন্য &#8216;আড়িপাতা&#8217; আর ছেড়ে যাওয়া হলো না। দেশের বাইরে ছিলাম একমাস, ফিরে আসি অক্টোবরের ৩ তারিখ গভীর রাতে&#8230; ভেবেছিলাম একটা পোষ্ট দিয়ে গ্রুপ লিভ করবো।</p>



<p class="has-medium-font-size"><br>এরমধ্যে জেটল্যাগ কাটতে না কাটতে হঠাৎ ৬ই অক্টোবর আবরারের এই মমর্মান্তিক মৃত্যুর খবর। কয়েকদিনের জন্য চিন্তা শক্তিও লোপ পেয়ে গেল। দিন রাত সারাদিন আড়িপাতার সব পোস্ট আতিপাতি করে পড়ি&#8230; ছেলেমেয়ে দেশের বাইরে থাকে ওদের সাথেও ঠিক মত কথা বলার সময় হয়না।</p>



<p class="has-medium-font-size"><br>একটার পর একটা ছেলের ঘটনা পড়ি আর শিউরে উঠি&#8230; কিভাবে সম্ভব!! এসবের কিছুই জানতাম না। আসলে পাশ করার পরে আমার বা আমার হাসবেন্ডের বুয়েটের সাথে আর তেমন কোন সম্পর্কই ছিলো না। দরকার পড়েনি। তেমন একটা যাওয়াও হয়নি।</p>



<p class="has-medium-font-size">অক্টোবরের ৯ তারিখে গেলাম বুয়েটে আবরারের জন্য সমাবেশ ডাকা হয়েছিল, তাতে সাড়া দিয়ে। আসলে আমি সুযোগ খুঁজছিলাম বুয়েটে যাওয়ার। খুব অস্থির লাগছিলো, পাগলের মত লাগছিলো চিন্তা করে&#8230; একটা ছেলে, যে তাদের সহপাঠী, তাকে মেরে ফেললো কিভাবে? বিশ্বাস হচ্ছিল না। কেবল মনে হচ্ছিল ওখানে কি হচ্ছে একটু দেখে আসি।<br>জানি কিছু করতে পারব না তারপরও।</p>



<p class="has-medium-font-size">ভয় পাচ্ছিলাম আমার হাসবেন্ড হয়তো আমাকে আটকাবে কারন আমি বুয়েটে পড়ার সময় কখনো কোন মিটিং, মিছিল বা সমাবেশে যোগ দেইনি। কিন্তু অবাক হয়ে দেখলাম বুয়েটে যাওয়ার কথায় বারন না করে বললো&#8230; তুমি যাও সমস্যা নাই।<br>ছেলেমেয়েদের বললো &#8211; তোমাদের আম্মু একদম পাগল হয়ে যাচ্ছে, তোমরা একটু বুঝাও।<br>ওরা বুঝায় &#8211; বিশেষ করে মেয়ে বলে &#8211; তুমি ত এখন আর কিছু করতে পারবা না। তুমি ঐগুলা আর পড়ো না।</p>



<p class="has-medium-font-size">আমি তারপরও লুকিয়ে লুকিয়ে পড়ি আর কাদি। যাই হোক&#8230; ৯ তারিখে বুয়েটে যাওয়ায় কারেন্ট স্টুডেন্টরা তার পরপরই অনেকে ফ্রেন্ড রিকোয়েস্ট দেয় এবং আশ্চর্যের বিষয় হলো তখন বেশির ভাগের প্রফাইল পিকচারেই আবরারের ছবি ছিলো। আমি তাদের সবাইকে একসেপ্ট করি। শেষের দিকে কোন বাছবিচার না করে শুধু আবরারের ছবি ওয়ালা প্রফাইল দেখলেই একসেপ্ট করেছি।</p>



<p class="has-medium-font-size">তারা সবাই আমার কাছে আবরারেরই প্রতিচ্ছবি। আমার কাছে তাদের আলাদা কোন পরিচয় নাই। সবাই আবরার। আমি মাঝে মাঝে ইনবক্সে ওদের সাথে কথা বলি। আমি দোয়া করি এবং মনেপ্রাণে চাই আমাদের আবরাররা সবাই যেন ভালো থাকে আর একজন আবরারও যেন অকালে হারিয়ে না যায়।</p>



<p class="has-medium-font-size">সবার কাছে একটাই প্রার্থনা যার যার জায়গা থেকে সবাই ওদেরকে বাঁচান!<br>আভা/ স্থাপত্য&#8217;৮৫</p>
]]></content:encoded>
					
		
		
			</item>
		<item>
		<title>An ode to my friend, Abrar Fahad</title>
		<link>http://abrarfahadarchive.github.io/2020/10/05/an-ode-to-my-friend/</link>
		
		<dc:creator><![CDATA[admin]]></dc:creator>
		<pubDate>Mon, 05 Oct 2020 10:34:13 +0000</pubDate>
				<category><![CDATA[স্মৃতিচারণ]]></category>
		<guid isPermaLink="false">https://abrarfahadarchive.org/?p=2130</guid>

					<description><![CDATA[Last 12 months have been, at times, traumatizing as hell. To this moment, I haven’t been able to imagine how it feels to be beaten for long six hours and then die, die alone, wrapped in a bedsheet, refused water, deprived of seeing my mother, deprived of everything I would seek while breathing my last. &#8230;<p class="read-more"> <a class="" href="http://abrarfahadarchive.github.io/2020/10/05/an-ode-to-my-friend/"> <span class="screen-reader-text">An ode to my friend, Abrar Fahad</span> Read More &#187;</a></p>]]></description>
										<content:encoded><![CDATA[
<p class="has-medium-font-size">Last 12 months have been, at times, traumatizing as hell. To this moment, I haven’t been able to imagine how it feels to be beaten for long six hours and then die, die alone, wrapped in a bedsheet, refused water, deprived of seeing my mother, deprived of everything I would seek while breathing my last.</p>



<p class="has-medium-font-size">I wasn’t surprised a bit when I came to know Fahad has been killed by some BCL thugs. For them, It had been made normalized in Buet campus to beat anyone they didn’t like and then justify those tortures by tagging him of some kind of affiliation to the opposition. Multiple incidents of political tortures took place in Buet in the last few years that went unquestioned by all of us. Even after knowing every bits of it, even after seeing every bytes of it, we acted like deaf and dumb. And you know what? It’s understandable.</p>



<p class="has-medium-font-size">Most of the Buetians, “I have come across”, consider this university as a transit to their ultimate destination: a job and citizenship in the west. When you think all these tortures and travails will end in a matter of a few years, you don’t mind enduring it as long as it doesn’t cause any grievous injury to yourself. When you know in a few years, all you will be deciding is whether you are a Republican or Democrat or broadly speaking, a Conservative or a Liberal, you hardly care about what’s happening in this university. Yes, there were exceptions, but most, if not all, of the Buetians considered their duty done by sharing a politically correct facebook post when time and context suited them.</p>



<p class="has-medium-font-size">This had been the culture of Buet for the last couple of years.</p>



<p class="has-medium-font-size">My friend had to die, for all of us, to bring some changes where we can second our thoughts without any fear of being beaten by cricket stamps. But the fear hasn’t vanished completely.</p>



<p class="has-medium-font-size">Not all of the murderers will be hanged. Or maybe none of them, who knows! One day, some of them will come out of the jail and start living a pretty normal life. Some of the thugs, who were luckily not present on that night, have already started asking for justice. Poor irony! These people will have jobs, kids, responsibilities one day. They will post photos, their random check-ins to Chillox. Maybe some of them will give likes to a random post you or I share. There will be no trace of that cricket stamp that got broken due to the excessive force they used to kill my friend who dared to practice his rights to freedom of speech.</p>



<p class="has-medium-font-size">The disease is not new. Power with impunity is bound to work this way.</p>



<p class="has-medium-font-size">In the face of overwhelming power, the only weapon for the marginalized is the power of memory.</p>



<p class="has-medium-font-size">Often the only thing we can do is to resist forgetting. Resist the temptation to rehabilitate this evils, refuse to talk to them, refuse to sit with them, refuse to congratulate their kids when they win an art competition. If you remember things correctly, it’s not a difficult task to do. But the thing is it’s difficult to remember. It’s easy to forget.</p>



<p class="has-medium-font-size">People fight on their own. But fights have to be political if you wish for lasting change. It’s important to raise uncomfortable questions. It’s important, at times, to be politically incorrect. Otherwise you will be asked to choose sides every time. Suddenly you will find yourself among the Abrars.</p>



<p class="has-medium-font-size">Afnan, CSE&#8217;17<br>BUET</p>
]]></content:encoded>
					
		
		
			</item>
		<item>
		<title>আবরারকে লেখা প্রেয়সীর চিঠি</title>
		<link>http://abrarfahadarchive.github.io/2020/10/04/%e0%a6%86%e0%a6%ac%e0%a6%b0%e0%a6%be%e0%a6%b0%e0%a6%95%e0%a7%87-%e0%a6%b2%e0%a7%87%e0%a6%96%e0%a6%be-%e0%a6%aa%e0%a7%8d%e0%a6%b0%e0%a7%87%e0%a7%9f%e0%a6%b8%e0%a7%80%e0%a6%b0-%e0%a6%9a%e0%a6%bf/</link>
					<comments>http://abrarfahadarchive.github.io/2020/10/04/%e0%a6%86%e0%a6%ac%e0%a6%b0%e0%a6%be%e0%a6%b0%e0%a6%95%e0%a7%87-%e0%a6%b2%e0%a7%87%e0%a6%96%e0%a6%be-%e0%a6%aa%e0%a7%8d%e0%a6%b0%e0%a7%87%e0%a7%9f%e0%a6%b8%e0%a7%80%e0%a6%b0-%e0%a6%9a%e0%a6%bf/#respond</comments>
		
		<dc:creator><![CDATA[admin]]></dc:creator>
		<pubDate>Sun, 04 Oct 2020 15:16:03 +0000</pubDate>
				<category><![CDATA[স্মৃতিচারণ]]></category>
		<guid isPermaLink="false">https://abrarfahadarchive.org/?p=1936</guid>

					<description><![CDATA[প্রিয় আবরার, &#160;কেমন আছো? জানি ভালো নেই, কখনো কাউকে কাঁদিয়ে ভালো থাকো নি। আজ আর ভালো থাকবে কি করে, তাইনা? আজ তো বিশ্ব&#160; কেঁদে যাচ্ছে, বিশ্বের সকল মানুষ কেঁদে যাচ্ছে। এদের কাঁদিয়ে মোটেও ভালো থাকবার কথা নয়। আচ্ছা যাই হোক, এখন বলো তো তোমার ওই শহরটা কতটা নিরাপদ? ওপারের আকাশ কতটা অসীম? কখনো ভুল বারান্দায় &#8230;<p class="read-more"> <a class="" href="http://abrarfahadarchive.github.io/2020/10/04/%e0%a6%86%e0%a6%ac%e0%a6%b0%e0%a6%be%e0%a6%b0%e0%a6%95%e0%a7%87-%e0%a6%b2%e0%a7%87%e0%a6%96%e0%a6%be-%e0%a6%aa%e0%a7%8d%e0%a6%b0%e0%a7%87%e0%a7%9f%e0%a6%b8%e0%a7%80%e0%a6%b0-%e0%a6%9a%e0%a6%bf/"> <span class="screen-reader-text">আবরারকে লেখা প্রেয়সীর চিঠি</span> Read More &#187;</a></p>]]></description>
										<content:encoded><![CDATA[
<p class="has-medium-font-size">প্রিয় আবরার,</p>



<p class="has-medium-font-size">&nbsp;কেমন আছো? জানি ভালো নেই, কখনো কাউকে কাঁদিয়ে ভালো থাকো নি। আজ আর ভালো থাকবে কি করে, তাইনা? আজ তো বিশ্ব&nbsp; কেঁদে যাচ্ছে, বিশ্বের সকল মানুষ কেঁদে যাচ্ছে। এদের কাঁদিয়ে মোটেও ভালো থাকবার কথা নয়। আচ্ছা যাই হোক, এখন বলো তো তোমার ওই শহরটা কতটা নিরাপদ? ওপারের আকাশ কতটা অসীম? কখনো ভুল বারান্দায় পা রাখো?&nbsp; রোজ বিকেলে ঘুরতে বের হও? ওখানকার বন্ধুরা কেমন? হিংস্র নয় তো? মনে আছে? কত গর্ব করতে বন্ধুদের নিয়ে, সিনিয়র ভাইদের নিয়ে। আজ কোথায় গেল তোমার সে গল্প, এত এত গর্ব? জানো ওরা যখন তোমাকে লাশবাহী এম্বুলেন্সে করে নিয়ে গেল আমার খুব পিছু পিছু দৌড়াতে ইচ্ছে করছিল আর ডাকতে ইচ্ছে করছিল &#8220;আবরার, আবরার। তোমার সাথে আবার দেখা হবে তো আবরার?&#8221; তোমায় যখন বাক্সে তোলে অপহন্তাদের&nbsp; মুখ দেখেছিলে? যারা কতটা পাষাণ বেঁধে তোমার বুকে ছোড়া বসালো?</p>



<p class="has-medium-font-size">আচ্ছা বলো তো তোমার রায়হার কথা মনে পড়ে? যে তোমায় দেখতে ভোর জানালায় দাঁড়াতো, এক ফোঁটা ইশারা কেটে অমনি চলে যেতে। জানো, রায়হা না রোজ কাঁদে। খুব কাঁদে। ভাত খায় না। বলো তো তোমাদের ওখানে কত রকমের ফুল ধরে? কখনো রায়হার জন্য তুলে রাখো? তোমার নামে শহরে-শহরে কত মিছিল হয়, স্লোগান হয় রাস্তায় অলিতে-গলিতেও মাইকিং হয়, এগুলো শুনতে পাও? দেখতে পাও? কেউ তোমাকে বলেনি, না? জানো? আজ না প্ল্যাকার্ড হাতেও সবাই শহীদ মিনারের বেদি ঘিরে দাঁড়িয়ে থাকে, &#8220;আমার ভাইয়ের বিচার চাই, বিচার চাই&#8221;&nbsp; বলে। সেদিন কিন্তু ওদের লক্ষ-কোটিবার ভাই ডেকেও পার পাওনি।</p>



<p class="has-medium-font-size">জানো, কত পত্রিকায় তোমাকে ছাপে, কত চ্যানেলে তোমাকে দেখায়- এমন কিন্তু আগে চাইতে। ইয়া বড় লেখক হবে, পত্রিকা লিখবে অথচ সবাই তোমাকে চিনবে। দেখলে মুহূর্তেই কেমন পাল্টে গেল সবটা? তোমাকে নিয়ে কত-শত লেখে জানো ?মন্ডলবাড়ি তোমার কীর্তন করে। বলে ছেলেটা বাড়ির উপর দিয়ে যাওয়া-আসা করতো ।কত ভালো ছিলো। কত প্রশংসা করে তোমার। তুমি নাকি মরেছো! এ কথা বিশ্বাস করি নাহ। সত্যিই কি মরেছো? নাকি মরে গিয়ে বেঁচেছো? জানো, ওরা না কেউ বাঁচতে পারে নাই। বেঁচে থেকেই বারবার মরেছে। পঁচে পঁচে মরেছে, ধিক্কারে ধিক্কারে&nbsp; মরেছে, প্রতিবাদে প্রতিবাদে মরেছে।</p>



<p class="has-medium-font-size">আবরার, তোমার জন্য রহিম চাচা কত কাঁদে। তুমি নাকি সন্ধ্যা এলে উনার দোকানে এসে চা খেয়ে হলে আসতে? মাঝেমধ্যে ভুলো মনে বিল না দিয়ে চলে যেতে আবার জিহবায় দাগ কেটে ফিরে আসতে, &#8220;উফ কাকা, পড়ার টেনশানে ভুলে গেছি। এই নিন।&#8221; রহিম কাকা টাকা নিত আর ভাবতো- ছেলেটা কত সরল, মনে করে ফিরে তো আসে। অন্যরা তো মন মত খেয়ে চলে যায়। বিল দেওয়ার কথা বললেও গাঁয়ে ধেয়ে আসে। জানো,আজ না রহিম কাকা তোমার নামে নকশা নীল আকে। আচ্ছা বলোতো এখন একই সন্ধ্যা এলে চা খাও? কেউ বানিয়ে দেয় সুগার ছাড়া? হলের বন্ধুরা ক্ষ্যাপায়- প্রেমিকার সঙ্গে দেখা করতে যাবি নাকি? যে এত ওয়াশরুমে সময় কাটাস? তুমি তখন কি বলতে? রায়হা আমাকে ছেড়ে চলে গেছে? এটা বলতে? বিশ্বাস করো একদমই ছেড়ে যায়নি। কখনো খোলা আকাশে কালো মেঘের ভেলায় ভেসে আসলে দেখতে পাবে, ছাদ ধসে জানালার রেলিং বেয়ে টুপটাপ জল গড়িয়ে পড়ছে। লোকে জানবে উপরে মেঘ, আর নিচে বৃষ্টি। কিন্তু আমি জানবো- উপরে তুমি এবং নিচে আমার চোখের জল। ভালো থেকো&nbsp; আবরার, জানো তো এসাইনমেন্ট কত ঝামেলার? এখন সে ঝামেলার কাজটাই আমাকে করতে হবে। পারলে আমাকে লিখো, আর লিখো এই ঠিকানায়-</p>



<p class="has-medium-font-size">ইতি তোমার ,</p>



<p class="has-medium-font-size">প্রথম দেখা সকাল।</p>
]]></content:encoded>
					
					<wfw:commentRss>http://abrarfahadarchive.github.io/2020/10/04/%e0%a6%86%e0%a6%ac%e0%a6%b0%e0%a6%be%e0%a6%b0%e0%a6%95%e0%a7%87-%e0%a6%b2%e0%a7%87%e0%a6%96%e0%a6%be-%e0%a6%aa%e0%a7%8d%e0%a6%b0%e0%a7%87%e0%a7%9f%e0%a6%b8%e0%a7%80%e0%a6%b0-%e0%a6%9a%e0%a6%bf/feed/</wfw:commentRss>
			<slash:comments>0</slash:comments>
		
		
			</item>
		<item>
		<title>ভ্রাতৃত্বের গর্জন</title>
		<link>http://abrarfahadarchive.github.io/2020/10/04/roar-of-brotherhood/</link>
					<comments>http://abrarfahadarchive.github.io/2020/10/04/roar-of-brotherhood/#respond</comments>
		
		<dc:creator><![CDATA[admin]]></dc:creator>
		<pubDate>Sun, 04 Oct 2020 15:14:36 +0000</pubDate>
				<category><![CDATA[স্মৃতিচারণ]]></category>
		<guid isPermaLink="false">https://abrarfahadarchive.org/?p=1934</guid>

					<description><![CDATA[৭ অক্টোবর, ২০১৯ সময়টা ঠিক মনে নাই। বিকাল ৫ টা বাজে হয়তো। পুলিশের কিছু কর্মকর্তা হল প্রভোস্টের রুম থেকে বের হয়ে আসলেন। সাথে সাথে সবাই ঘেরাও করলো তাদের। দাবি একটাই। ভিডিও ফুটেজ এখনই ছাত্রদের হাতে হস্তান্তর করতে হবে। উনারা বিভিন্ন জিনিষ বুঝানোর চেষ্টা করতে থাকলেন। &#8220;এটা তো এভাবে করা যায়না। দেশে তো এখনো আইন আছে&#8221;। &#8230;<p class="read-more"> <a class="" href="http://abrarfahadarchive.github.io/2020/10/04/roar-of-brotherhood/"> <span class="screen-reader-text">ভ্রাতৃত্বের গর্জন</span> Read More &#187;</a></p>]]></description>
										<content:encoded><![CDATA[
<p class="has-medium-font-size"><strong>৭ অক্টোবর, ২০১৯</strong></p>



<p class="has-medium-font-size">সময়টা ঠিক মনে নাই। বিকাল ৫ টা বাজে হয়তো।</p>



<p class="has-medium-font-size">পুলিশের কিছু কর্মকর্তা হল প্রভোস্টের রুম থেকে বের হয়ে আসলেন। সাথে সাথে সবাই ঘেরাও করলো তাদের। দাবি একটাই। ভিডিও ফুটেজ এখনই ছাত্রদের হাতে হস্তান্তর করতে হবে। উনারা বিভিন্ন জিনিষ বুঝানোর চেষ্টা করতে থাকলেন। &#8220;এটা তো এভাবে করা যায়না। দেশে তো এখনো আইন আছে&#8221;। এক মুহুর্তেই সবাই বুঝে গেলো উনারা আসলে কি করতে চাচ্ছেন।</p>



<p class="has-medium-font-size">সময় যাচ্ছে। পুলিশ কর্মকর্তাদের মুখ থেকে কিছু বের হয় সাথে সাথে আরোও বেশি ছাত্র-ছাত্রীরা তাদের ঘেরাও করে ধরে। এক পর্যায়ে পুলিশ কর্মকর্তা বলে উঠলেন, &#8220;তোমরা যদি এতোই চাও তাহলে কয়েকজন আমার সাথে থানায় চলো। ওইখানে ফুটেজের একটা কপি করে তোমাদের হাতে দিয়ে দিবো।&#8221; সাথে সাথে সবাই একসাথে হৈচৈ করা শুরু করলো। এ তো হতে দেওয়া সম্ভব না একদমই। সবাই একরকম ধস্তাধস্তি করেই পুলিশ কর্মকর্তাদের ধরে হল প্রভোস্টের রুমের দিকে নিয়ে যেতে থাকলো। কারোও মনে কোনো ভয় নাই। দাবি একটাই। ভিডিও ফুটেজ এখনই ছাত্রদের হাতে হস্তান্তর করতে হবে। জোর জবরদস্তি করেই পুলিশ কর্মকর্তাদের হল প্রভোস্টের রুমে যেতে বাধ্য করা হলো। ঠিক ওই মুহুর্তে ছাত্র-ছাত্রীদের চেহারায় যে আবেগ দেখা যাচ্ছিলো তাতে মনে একটা আশ্বাস পাওয়া পেয়েছিলাম &#8221; নাহ খুনিরা পার পাবেনা। এইবার না।&#8221;</p>



<p class="has-medium-font-size">সন্ধ্যা ৭ঃ৩০ এর দিকে</p>



<p class="has-medium-font-size">এখনো হল প্রভোস্টের রুমে বন্দী পুলিশ কর্মকর্তারা। এদিকে শেরে বাংলা হলের বাহিরে একের পর এক পুলিশের গাড়ি ভরে রায়োট পুলিশ আসতে থাকলো। এদের সংখ্যা এতো বেশিই ছিলো যে এক পর্যায়ে ছাত্র- ছাত্রী থেকে এদের সংখ্যাই বেশি মনে হচ্ছিলো। একে একে হলের করিডোর গুলায় ভরে গেলো পুলিশ। হাতে লাঠি। কিন্তু ছাত্র-ছাত্রী কারোও মনে কোনো ভয় নাই। রায়োট পুলিশ বাড়তে থাকলে হল প্রভোস্টের অফিসের গেইটে ছাত্র-ছাত্রীর সংখ্যাও বাড়তে থাকে। একটা জিনিষ এখানে বলা দরকার। হল প্রভোস্টের অফিসের আশেপাশের সব বের হওয়ার রাস্তা ছিলো বন্ধ। যদি রায়োট পুলিশ হঠাত করে লাঠিচার্জ শুরু করতো তাহলে পালানোর রাস্তাও ছিলোনা। এসব জানতো সবাই। তবুও এক ফোঁটা নড়বে না কেউ৷ পুলিশেরা বাঁশি বাজানো শুরু করলো, লাঠির আওয়াজ করা শুরু করলো। কেউ এক কদম সরলো না। পুলিশেরা হল প্রভোস্টের অফিসের গেইটের দিকে ছাত্রদের হাল্কা চাপ দেওয়া শুরু করলো। কেউ সরলো না। ভিডিও ফুটেজ ছাড়া যাবেনা। পুলিশেরা ভয় দেখাতে থাকলো। লাভ হলোনা। ছাত্ররা অবস্থান ছাড়লো না।</p>



<p class="has-medium-font-size">এদিকে হল প্রভোস্টের অফিসে দফায় দফায় ছাত্রদের প্রতিনিধি প্রবেশ করে। ভিতর থেকে বিভিন্ন প্রস্তাব আসতে থাকে। মানবে না কেউ। দাবি পরিষ্কার। ভিডিও ফুটেজ ছাত্রদের হাতে দিতে হবে এখনই।</p>



<p class="has-medium-font-size">পুলিশের হুমকি আর ভয় দেখানোর এক পর্যায়ে রায়োট পুলিশেরা ছাত্রদের দিকে আগানো শুরু করলে সব ছাত্র একত্র হয়ে পুলিশদের পিছনে ধাক্কাতে থাকে। যতো বেশি পুলিশ এসে জমা হয় তার চেয়ে বেশি ছাত্ররা এসে জমা হয়। এক পর্যায়ে ছাত্ররা ধাক্কা দিতে দিতে প্রায় কয়েকশ রায়োট পুলিশকে হল থেকে বের করে দিয়ে হলের গেইট বন্ধ করে দেয়। দেশের ছাত্র আন্দোলনের ইতিহাসে এমন ঘটনা বিরল।</p>



<p class="has-medium-font-size">শেষ পর্যন্ত আর কোনো কিছু করতে না পেরে বাধ্য হয়ে ভিডিও ফুটেজের একটা কপি স্টুডেন্টদের নিতে দেওয়া হয়। আবার আরোও বড় একটা আশ্বাস পেলাম &#8221; নাহ খুনিরা এবার পার পাবেনা।&#8221;</p>



<p class="has-medium-font-size">পুলিশ কর্মকর্তার কথা পুরোপুরি অগ্রাহ্য করে তাদের এভাবে জোর জবরদস্তি করে হল প্রভোস্টের অফিসে এভাবে আটকে রাখা থেকে শুরু করে রায়োট পুলিশের ধমকাধমকিতেও এক কদম না পর্যন্ত ওই একটা দিন বুয়েটের ছাত্র-ছাত্রীরা যেরকম সাহস দেখিয়েছিলো তা আমার কাছে আমাদের দেশের ইতিহাসের ছাত্র-ছাত্রীদের বীরত্বের ঘটনাগুলোর মধ্যে অন্যতম। নিজের চোখের সামনে হওয়া সব ঘটনা। এভাবে একত্র হয়ে ওইদিন শেরে বাংলা হলে হল প্রভোস্টের অফিসের বাহিরে যারা ছিলো তারা যা করতে পেরেছিলো তা এক শব্দে &#8220;inspiring&#8221;</p>
]]></content:encoded>
					
					<wfw:commentRss>http://abrarfahadarchive.github.io/2020/10/04/roar-of-brotherhood/feed/</wfw:commentRss>
			<slash:comments>0</slash:comments>
		
		
			</item>
		<item>
		<title>অন্ধকারের রাত</title>
		<link>http://abrarfahadarchive.github.io/2020/10/04/109232/</link>
		
		<dc:creator><![CDATA[admin]]></dc:creator>
		<pubDate>Sun, 04 Oct 2020 15:12:49 +0000</pubDate>
				<category><![CDATA[স্মৃতিচারণ]]></category>
		<guid isPermaLink="false">https://abrarfahadarchive.org/?p=1930</guid>

					<description><![CDATA[প্রায় একবছর আগে ক্যাম্পাসে নৃশংস এক হত্যাকান্ডের সাক্ষী হই আমরা। কি হয়েছিলো সেই রাতে, কি হয়েছিলো এরপর? এক বছরের চাকা ঘুরতেই আমাদের মধ্য থেকে আবরার ফাহাদের আত্মত্যাগের স্মৃতিগুলো মিইয়ে যেতে শুরু করেছে। তাই আমরা চাই ৬ অক্টোবর থেকে আগের পরের ঘটনাগুলো উঠে আসুক আমাদের লেখায়৷ যাতে পুনর্জীবিত হয় আমাদের নেওয়া শপথ, আর সবার সামনে একটা &#8230;<p class="read-more"> <a class="" href="http://abrarfahadarchive.github.io/2020/10/04/109232/"> <span class="screen-reader-text">অন্ধকারের রাত</span> Read More &#187;</a></p>]]></description>
										<content:encoded><![CDATA[
<p class="has-medium-font-size">প্রায় একবছর আগে ক্যাম্পাসে নৃশংস এক হত্যাকান্ডের সাক্ষী হই আমরা। কি হয়েছিলো সেই রাতে, কি হয়েছিলো এরপর? এক বছরের চাকা ঘুরতেই আমাদের মধ্য থেকে আবরার ফাহাদের আত্মত্যাগের স্মৃতিগুলো মিইয়ে যেতে শুরু করেছে।</p>



<p class="has-medium-font-size">তাই আমরা চাই ৬ অক্টোবর থেকে আগের পরের ঘটনাগুলো উঠে আসুক আমাদের লেখায়৷ যাতে পুনর্জীবিত হয় আমাদের নেওয়া শপথ, আর সবার সামনে একটা সঠিক ফার্স্ট হ্যান্ড চিত্র তুলে ধরা যায়৷ আমরা ফাহাদের স্মৃতির উদ্দেশ্যে সকল ঘটনার পুঙ্খানুপুঙ্খ বর্ণনা নিয়ে তৈরী করছি আর্কাইভ, যাতে বছরের পর বছর মানুষের মনে গেঁথে থাকে সেই রাতের নৃশংসতা আর বুয়েটের কালো অধ্যায়।&nbsp;</p>



<p class="has-medium-font-size"><strong>৬ অক্টোবর, ২০১৯</strong></p>



<p class="has-medium-font-size">আবরার ফাহাদ রাব্বী, রোলঃ ১৭০৬০৯৮। বাড়ি কুষ্টিয়া। তড়িৎ ও ইলেকট্রনিক কৌশল বিভাগের দ্বিতীয় বর্ষের শিক্ষার্থী(এইচএসসি ২০১৭, সংক্ষেপে ১৭ ব্যাচ)। ২০ তারিখ থেকে আমাদের টার্ম ফাইনাল শুরু হওয়ার কথা ছিলো। ১৭ ব্যাচের জন্য সেটা ছিলো ২-১ এর টার্ম ফাইনাল। পিএলের জন্যে হল অনেকটাই ফাঁকা ছিলো। ফাহাদও বাড়িতেই ছিলো। পরীক্ষার দুই সপ্তাহ আগেই, ৬ অক্টোবর বিকাল ৫ টায় ফাহাদ শেরে বাংলা হলে ফিরে, পরীক্ষার প্রস্তুতির জন্যেই ঢাকায় ফেরা। ফেরার পরে তার মা বাবার সাথে কথা হয়েছিলো। ওর রুম নাম্বার ১০১১। রাতে পড়বে বলে ঘুমিয়ে যায় ফাহাদ, ৯ টার দিকে ডেকে দিতে বলেছিল রুমমেটকে।</p>



<p class="has-medium-font-size">অন্যদিকে আবরারকে দেখে নেওয়ার প্ল্যান অনেক আগে থেকেই রেডি করা ছিলো। তখন বুয়েট ছাত্রলীগের গ্রুপে এগুলো নিয়ে নিয়মিতই প্ল্যানিং হতো, তার অনেক নমুনা ছিলো। রাজনৈতিক ক্ষমতার দৌরাত্ম্য দেখানোর এক মোক্ষম অস্ত্র ছিলো টার্গেট করে নিরপরাধ ছাত্রদের উপর অকথ্য নির্যাতন। আর ফাহাদ ছিলো ওইরকমই একজন যার উপর তাদের নজর পড়ে গিয়েছিলো। অমিত সাহার (তৎকালীন উপ-আইন সম্পাদক, বুয়েট ছাত্রলীগ) একটা ম্যাসেজেও দেখা যায় সে খোঁজ নিচ্ছে আবরার ফেরত আসছে কিনা হলে। বাড়ি থেকে আসলেই তাকে নিয়ে আসার দায়িত্ব পড়ে কয়েকজনের উপর।</p>



<p class="has-medium-font-size">রাত ৮ঃ১৩ তে তাকে ঘুম থেকে তুলে ডেকে নিয়ে যায় ১৭ ব্যাচের সাদাত, তানিম। ফাহাদকে ডেকে নিয়ে যাওয়া হয় তার রুমের ঠিক উপরের রুমেই, ২০১১ তে। সেখানে ছিলো বুয়েট ছাত্রলীগ শাখার পদস্থ নেতারা, মেহেদী হাসান রাসেল, মেহেদী হাসান রবিন, মেফতাহুল হক জিয়ন, ইফতি মোশাররফ সকাল, অনিক সরকার, অমিত সাহাসহ আরো অনেকে। একটানা নির্যাতনে ভেঙে যায় কয়েকটা মোটা কাঠের স্ট্যাম্প, কালশিটে পরে যায় সারা শরীরে, আবরার আর্তনাদ করে একটু পানির জন্যে। &#8220;ওগুলো ওর ঢং&#8221; বলে ক্ষান্ত দেয় নি সেদিন খুনের নেশায় উন্মত্ত রবিন, অনিক। মারপিটের পর তার অবস্থা বেশি খারাপ হলে ১৭ এর বিভিন্ন ছেলেকে ডেকে আনা হয়েছিলো। ১ঃ১২ তে আবরারকে ২০০৫ নাম্বার রুমে নিয়ে যাওয়া হয়।</p>



<p class="has-medium-font-size">ঘটনা শেষ হয় না এখানেই।</p>



<p class="has-medium-font-size">আরো সলাপরামর্শের পরে রাত ২ টার দিকে হলে পুলিশকে ডাকে ছাত্রলীগের নেতারা, &#8220;হলে শিবির ধরা পরেছে&#8221; বলে ধরিয়ে দিয়ে দায়মুক্ত হওয়ার জন্য। একটা পাবলিক বিশ্ববিদ্যালয়ের হলে পুলিশ ডাকার জন্যে তাদের প্রয়োজন ছিলো না প্রভোস্টের কোনো অনুমতি বা ডিএসডব্লিউ এর অনুমতি, সবাই ছিলো তাদের হাতের পুতুল। ফাহাদের অবস্থা অতিরিক্ত খারাপ ধারণা করে তারা পুলিশ ডাকলেও সেই পুলিশকেও ঢুকতে দেয় নি। পুলিশ অপেক্ষা করে চলে যায়। সে মৃতপ্রায় ধারণা করে রাত ২ঃ৩৪ এ তাকে ২০০৫ থেকে নিয়ে সিঁড়িতে ফেলে দেওয়া হয়েছিলো৷ এরপর নাস্তা কিনতে নামার পথে অন্য ছেলে তাকে দেখে, জানা জানি হয়। এরপর ৩ঃ০৪ এ বুয়েটের ডাক্তার আসেন, তিনি আবরারকে দেখে জানান যে সে আরো আগেই মারা গিয়েছিলো। ৩ঃ১৫ তে ফাহাদকে নিচে নামায় আনা হয়৷ ৩ঃ২৫ এ প্রভোস্ট এবং ডিএসডব্লিউ আসেন।</p>



<p></p>



<p class="has-medium-font-size">সময়গুলো, নামগুলো জানা খুব ইম্পর্ট্যান্ট ছিলো তখন। কারণ ঘটনা এমনভাবে সাজানোর চেষ্টা করা হচ্ছিলো যেন হঠাৎ করে তাকে মৃত অবস্থায় পাওয়া গেলো। অথচ প্রকৃতপক্ষে প্রায় অর্ধমৃত অবস্থায় রাত একটা থেকে তিনটা পর্যন্ত, প্রায় দুইঘন্টা ফাহাদকে হলের অন্য একটা রুমেই ফেলে রাখা হয়েছিলো, পাশের ঢাকা মেডিকেল দূরে থাক, বুয়েট ডাক্তারকেও ডাকা হয় রাত তিনটায়। ডিএসডব্লিউ স্যার আর বুয়েটের ডাক্তার রাত ৩ঃ২৫ এ সেখানে উপস্থিত হওয়ার পরেও পাশে থেকে রাসেলসহ অন্য নেতারা এমনি আঘাত বা এমন কিছু বলে সেটা ধামাচাপা দিতে চেয়েছে। পরে সেখানের ডাক্তার ফাহাদের হাত পা দেখায় বলেন(যেটা আমরা পরে সিসিটিভি ফুটেজে দেখতে পাচ্ছিলাম) &#8220;এগুলা এমনি মার তুমি আমাকে শিখাতে চাও?&#8221; সেখানে উপস্থিত মেহেদী হাসান রাসেলই মূলত কথা বলছিলো। ডিএসডব্লিউ ১৭ ব্যাচের উপস্থিতদের সাথে আলাদা করে কথা বলার জন্য ১০১১ তে গেলে রাসেল সেখানেও দরজা ভেঙ্গে ঢুকে পড়ার চেষ্টা করে। এরপর চারটার দিকে আবার পুলিশ ডাকেন স্যাররা এবং আবরারের লাশ সেখান থেকে নিয়ে যাওয়া হয় ঢাকা মেডিকেলের মর্গে। আমরা পরে জানতে পেরেছিলাম ফাহাদের রুমে অন্য কিছু রেখে তাকে ফাঁসানোর চেষ্টাও করা হয়েছিলো।</p>



<p class="has-medium-font-size">উপস্থিত ১৭ ব্যাচের সবাই অনেক সাহস সঞ্চয় করে একই রকম স্ট্যাটাস লিখে এবং সকল গ্রুপে একযোগে পোস্ট দেয়। সেই পোস্টের জন্যেই বাইরে পৌছানো সম্ভব হয় ঘটনাটা। এমনকি ওইদিন ভোর ৬ টায় কে প্রথম পোস্ট দিয়েছে তাকেও খুঁজাখুঁজি হয়। এতটাই ছিলো খুনিদের দাপট। পরিস্থিতি ছিলো এতটাই ভীতিকর। জানাজানি শুরু হলে ১৭ এর সবাই শেরেবাংলা হলে একত্রিত হয়। কারো জন্যে ৭ তারিখ দিন শুরুই হয়েছিলো গভীর রাতে, কারো জন্যে ভোরবেলা ডাকাডাকি শুনে।&nbsp;</p>



<p class="has-medium-font-size">তখনও এতটা পরিষ্কার ছিলো না কি ঘটেছে কারা ঘটিয়েছে। মুখ খুলছিলো না কেউই। খুনিরা নির্লিপ্তভাবে বসে ছিলো হলের রুমে। এগুলো জানার জন্যে আমাদের প্রয়োজন ছিলো হলের সিঁড়িতে থাকা সিসিটিভি ক্যামেরার ফুটেজ। ন্যায়বিচার নিশ্চিত করার জন্যে এই ফুটেজের এক কপির দাবিতে ৭ অক্টোবর মাটি আঁকড়ে থেকে রীতিমতো যুদ্ধ করে বুয়েটের শিক্ষার্থীরা।</p>
]]></content:encoded>
					
		
		
			</item>
		<item>
		<title>জায়গার নাম আজ মুক্তি কর্ণার</title>
		<link>http://abrarfahadarchive.github.io/2020/10/04/liberation-corner/</link>
		
		<dc:creator><![CDATA[admin]]></dc:creator>
		<pubDate>Sun, 04 Oct 2020 15:09:04 +0000</pubDate>
				<category><![CDATA[স্মৃতিচারণ]]></category>
		<guid isPermaLink="false">https://abrarfahadarchive.org/?p=1928</guid>

					<description><![CDATA[আমি খুব গুছায় লিখতে পারি না। এলোমেলো কিছু কথাবার্তা শেয়ার করব। আবরারের সাথে কোনদিন কথা হয় নাই। চিনতাম না সামনাসামনি। খবরটা শুনে নিজেকে কন্ট্রোল করতে পারি নাই। টিভিতে আবরারের মার কান্না দেখে মনে হচ্ছিল আজকে যদি আমি আবরারের জায়গায় থেকে মারা যাইতাম, আমার ফ্যামিলি কি করত? আমার বাবা মা দুইজনই অসুস্থ। সারাদিন এত দুশ্চিন্তা, ব্যস্ততা, &#8230;<p class="read-more"> <a class="" href="http://abrarfahadarchive.github.io/2020/10/04/liberation-corner/"> <span class="screen-reader-text">জায়গার নাম আজ মুক্তি কর্ণার</span> Read More &#187;</a></p>]]></description>
										<content:encoded><![CDATA[
<p class="has-medium-font-size">আমি খুব গুছায় লিখতে পারি না। এলোমেলো কিছু কথাবার্তা শেয়ার করব।</p>



<p class="has-medium-font-size">আবরারের সাথে কোনদিন কথা হয় নাই। চিনতাম না সামনাসামনি। খবরটা শুনে নিজেকে কন্ট্রোল করতে পারি নাই। টিভিতে আবরারের মার কান্না দেখে মনে হচ্ছিল আজকে যদি আমি আবরারের জায়গায় থেকে মারা যাইতাম, আমার ফ্যামিলি কি করত? আমার বাবা মা দুইজনই অসুস্থ। সারাদিন এত দুশ্চিন্তা, ব্যস্ততা, কাজের টেনশন। এর মধ্যে ছেলে ভার্সিটির হলে নির্মমভাবে খুন হয়েছে। কিভাবে নিত আমার আব্বা। ওইদিন বিকালে যখন আবরারের বাবা আসবে শুনতেসিলাম, আমি খালি বারবার আবরারের জায়গায় নিজেকে কল্পনা করতেসিলাম। আমি মারা গেসি। আমার আব্বা আসলো। প্রভোস্টের রুমে সিসিটিভি ফুটেজে দেখতেসে কিভাবে তার প্রাণপ্রিয় সন্তানের লাশ সরানো হচ্ছে। আমার আব্বু কিভাবে নিত? এগুলা ভাবতে ভাবতে চোখে পানি এসে পরতেসিল।</p>



<p class="has-medium-font-size">আমি একজন এটাচড ছিলাম। হলে দুই তিনরাত থাকা ছাড়া অভিজ্ঞতা নাই। হল, হলের পরিবেশ, বুয়েট এসব নিয়ে এত আবেগ বা মাথাব্যথা কোনদিন ছিল না। বুয়েটের ব্যাচের নেতৃত্ব সংশ্লিষ্ট কাজেও কোনদিন প্রত্যক্ষভাবে জড়িত ছিলাম না। এই ঘটনার পর আসলে কি জানি হইসিল। বাসা থেকে মিথ্যা বলে, চলে আসবো বলে বুয়েটে আসতাম। রাতে বাসায় যেয়ে আব্বা আম্মার সাথে ঝগড়া করতাম। তাঁরা আমার নিরাপত্তা নিয়ে ভয় পাইতেন। আমার কাছে তখন সবকিছুই তুচ্ছ, মিথ্যা, অপ্রয়োজনীয় মনে হত। জীবনের মূল্য এত সস্তা। এই সিজিপিএ, পড়াশোনা এসব করে কি করব? জীবনের নিশ্চয়তা নাই যেখানে।</p>



<p class="has-medium-font-size">আন্দোলন শুরু হল। দেখলাম আমার মতই সাধারণ কিছু মানুষ কিভাবে অসাধারণ হয়ে উঠল। সামনে থেকে দেখলাম সানিম, তিথী, সায়েম, দাইয়্যান, সৌম্য, শাকিল সহ ব্যাচের আরও কয়েকজন মানুষকে। এরা অবশ্য আগে থেকেই অসাধারণ ছিল। কিন্তু এই ঘটনা যেন ওদের আরও অসাধারণ করে তুলসে। কি বিচক্ষণ একেকজনের চিন্তাভাবনা। জুনিয়র ব্যাচ থেকেও সব অসাধারণ মানুষগুলার উত্থান দেখলাম। এ যেন নতুন বুয়েট। তখন থেকে শপথ নিলাম। জান গেলে যাবে, এই মানুষগুলাকে যতখানি সম্ভব সাপোর্ট দিব।</p>



<p class="has-medium-font-size">এরপর কয়েকদিন গেল। বুয়েটে আমার দেখা এই প্রথম কোন আন্দোলন চেইন অফ কমান্ড ভেঙ্গে সকল ব্যাচের সবার অংশগ্রহণে হল। জনআন্দোলন, স্বতঃস্ফূর্ত আন্দোলন। ভিসি স্যার যেদিন রাজনীতি নিষিদ্ধ করলেন, ওইদিন ক্যাম্পাসে আর্কির প্রতিভাবান মানুষগুলা দেয়াল রং করে প্রতিবাদ জানাচ্ছিল। অডি থেকে বের হয়ে আসলাম লীগ কর্নার নামক জায়গাটায়। এসে দেখি এক বালতি সাদা রং আর একটা ব্রাশ। আমি আর অদ্রিকা ছিলাম ওখানে। ব্রাশ রং দেখে লোভ সামলাতে পারি নাই। দুইজন মিলে তখনই লীগ কর্ণার থেকে ছাত্রলীগের নাম আর লোগো মুছে জায়গাটা কলংকমুক্ত করি। তিথি পরে আমাকে বকা দিসিল ওকে কেন ডাকলাম না। মোছার আগে একটু ইতস্ততবোধ করছিলাম, অদ্রিকা বলল আরে করে ফেল। করার পর এক অদ্ভূত প্রশান্তি কাজ করতেসিল। মনে হচ্ছিল অনেকদিনের জঞ্জাল সাফ করলাম। এ যেন অনেক বড় একটা কাজ করে ফেলসি।</p>



<p class="has-medium-font-size">এমন সময় ওখানে ১৫ এর আরও কয়েকজন আসে। জায়গাটার নতুন নাম সাজেস্ট করতে থাকে। পরে ঠিক হয় এই জায়গার নাম আজ থেকে মুক্তি কর্ণার। আমাদের ব্যাচের শুভ ছিল, ও তখনই রং ব্রাশ নিয়ে জায়গাটার নাম লিখে মুক্তিকর্ণার বানায় দেয়।</p>



<p class="has-medium-font-size">আমরা রং করে চলে যাওয়ার পর সম্ভবত ১৭ ব্যাচের কয়েকজন এসে আবারও ওইখানে রং করে। এইটা নিয়ে মেবি ভুল বুঝাবুঝি হইসিল। গতকাল পোস্ট করসিল একজন, ও আমার সাথে ইনবক্সে যোগাযোগ করসে। আসলে রাজনীতি নিষিদ্ধ শুনে অল্পকিছু মানুষ বাদে বাকি সবাই খুশি ছিল। কি পরিমাণ ক্ষোভ, ঘৃণা আর বিরক্তি ছিল বুঝা যায়। তাই বুয়েটের কলংক ছাত্রলীগের চিহ্ন মুছার সুযোগ যে পাইসে ব্যবহার করসে। এর কয়দিন পরেই দেখি কে জানি শহীদ মিনারের সামনে ছাত্রলীগের নাম আর লোগো রং দিয়ে মুছে দিসে। কে করসিল ওটা সেটা এখনও জানি না। কিন্তু মনে মনে খুশি হইসিলাম।</p>



<p class="has-medium-font-size">এক আবরার মরার পর বুয়েটে এমন পরিবর্তন এসেছে। হলগুলায় পরিবর্তন আসছে। র&#x200d;্যাগিং বন্ধ হইসে। ১৯ ব্যাচ কল্পনাও করতে পারবে না বুয়েটের কি অবস্থা ছিল। ১৯ ও পরবর্তী ব্যাচগুলার কাছে অনুরোধ, আমরা চলে যাব কয়দিন পর। ২০-২১-২২-২৩ এসব ব্যাচের কাছে আবরার একটা রূপকথা হয়ে থাকবে। তোমরা প্লিজ বুয়েটে পলিটিক্সের মত বিশ্রী জিনিস আর আসতে দিও না। আর কোন আবরারকে যাতে না হারাই।</p>



<p class="has-medium-font-size">দোষীরা জেলে। আশা করি বিচার হবে। হতেই হবে।</p>
]]></content:encoded>
					
		
		
			</item>
		<item>
		<title>আগে চড়েছিল ছোট্ট আমিটা, এবারে আমার লাশ</title>
		<link>http://abrarfahadarchive.github.io/2020/10/04/and-now-my-corpse/</link>
					<comments>http://abrarfahadarchive.github.io/2020/10/04/and-now-my-corpse/#respond</comments>
		
		<dc:creator><![CDATA[admin]]></dc:creator>
		<pubDate>Sun, 04 Oct 2020 15:07:45 +0000</pubDate>
				<category><![CDATA[স্মৃতিচারণ]]></category>
		<guid isPermaLink="false">https://abrarfahadarchive.org/?p=1925</guid>

					<description><![CDATA[আবরারের কথা আমি শুনি শেখেরটেকের বাসায়। ঠিক তার আগের দিন, ৬ অক্টোবর দিবাগত রাতে আমি শেরে বাংলা হল ছেড়ে বলা চলে এক প্রকার পালায় আসছিলাম। আমি ফেসবুকে হলের ডাইনিং এর টাকা মারা নিয়ে একটা ব্যঙ্গাত্মক লেখা লিখেছিলাম। সেখানে আমাদের হলের যারা কমেন্ট করেছিল, তাদের সবাইকে ডাকা হয়েছিল এবং জিজ্ঞাসাবাদ করা হয়েছিল। আমাকে রাত ১২ টার &#8230;<p class="read-more"> <a class="" href="http://abrarfahadarchive.github.io/2020/10/04/and-now-my-corpse/"> <span class="screen-reader-text">আগে চড়েছিল ছোট্ট আমিটা, এবারে আমার লাশ</span> Read More &#187;</a></p>]]></description>
										<content:encoded><![CDATA[
<p class="has-medium-font-size">আবরারের কথা আমি শুনি শেখেরটেকের বাসায়। ঠিক তার আগের দিন, ৬ অক্টোবর দিবাগত রাতে আমি শেরে বাংলা হল ছেড়ে বলা চলে এক প্রকার পালায় আসছিলাম। আমি ফেসবুকে হলের ডাইনিং এর টাকা মারা নিয়ে একটা ব্যঙ্গাত্মক লেখা লিখেছিলাম। সেখানে আমাদের হলের যারা কমেন্ট করেছিল, তাদের সবাইকে ডাকা হয়েছিল এবং জিজ্ঞাসাবাদ করা হয়েছিল। আমাকে রাত ১২ টার পর ২০০৫ নং রুমে ডাকা হয় যেখানে ছিল রবিন, জিয়ন আর একজন। খুব বেশি কিছু হয়নি, আমার চশমা ভাঙ্গার মধ্য দিয়েই পার পেয়ে যাই। কিন্তু হলে থাকার মতো মানসিক শক্তি ছিল না। তাই রাত ৩ টার দিকে আমি আমার সাইকেল নিয়ে বের হয়ে পড়ি আর বাসায় এসে উঠি। সেদিন মনোবিদ দেখিয়ে এসে ঘুমিয়ে পড়ি আর ভোর ৬ টায় একজনের ফোনে ঘুম ভাঙ্গে,</p>



<p class="has-medium-font-size"><br>&#8211; হ্যালো, তুই কোথায়?<br>&#8211; আছি, কী হইছে?<br>&#8211; জানিস, হলে একজনকে মারে ফেলছে</p>



<p class="has-medium-font-size"><br>খবরটা হজম করা আমার জন্য অনেক কষ্টকর ছিল। কারণ মেরে ফেলা যা তা কথা না। তার উপর ঠিক আগের রাতেই আমি তেমন একটা অবস্থার মধ্য দিয়ে আসছি।<br>&#8211; কী বলতেছিস এগুলা?<br>&#8211; হ্যাঁ, আজকে রাতে পিটায় একজনকে মারে ফেলছে। জুনিয়র<br>&#8211; আচ্ছা, ঠিক আছে, দেখতেছি।</p>



<p class="has-medium-font-size">আমি উঠে বসি। আমার মাথা প্রায় চিন্তাশূন্য হয়ে যায়। এসব আমার জন্য অনেক বেশি ছিল। আমি ফেসবুকে ঢুকি। তারপর লিস্টের ১৭ এর একের পর এক পোস্ট চোখে আসতে থাকে, আমি সবগুলো পড়ি। ক্যাম্পাসে ফোন দেওয়ার চেষ্টা করি। আর যখন নিশ্চিত হই যে ঘটনা সত্য, আমি মানসিকভাবে পুরো ভেঙ্গে পড়ি। যারা আমাকে চিনে তারা জানে, সাধারণত আমি কিছু নির্দিষ্ট দিকে মানসিকভাবে অনেক শক্ত থাকি। কিন্তু আবরার&#8230; আবরার আমার সব শক্তি কেড়ে নেয়।</p>



<p class="has-medium-font-size"><br>আমি আবরারের প্রোফাইলে ঢুকি। দেখি, এই ছেলে আমার লিস্টে ছিল। আমি তার সকল লেখা দেখেছি, যে পোস্টের জের ধরে তাকে মারা হয়েছে, সেটাও আমি দেখেছি। এবং আমার স্পষ্ট মনে আছে, পোস্টটা যখন আমি পড়ছিলাম তখন আমার মনে হয়েছিল একে বলা দরকার যেন এমন কিছু না লেখে। কিন্তু তারপর আবার নিজেকে এই বলে সায় দিয়েছি, নাহ, এখানে ও কাউকে গালিগালাজ করে নি, মিথ্যে কিছু লেখে নি, হয়তো কিছু হবে না। কিন্তু আমি ভুল ছিলাম, অনেক বড় ভুল ছিলাম&#8230;</p>



<p class="has-medium-font-size">আমার সাথে আবরারের কখনো সামনাসামনি কথা হয়নি। কিন্তু কেন যেন আমি তাকে অনুভব করতে পারি। সে ভয়াল রাতে তার কেমন লাগছিল, সে এই দেশকে কতটা ভালোবাসতো, তা আন্দাজ করতে পারি। কিন্তু কিছু কিছু ক্ষেত্রে আমার কল্পনাশক্তি থমকে যায়, বিশেষ করে অনিকের বলা এই কথাটা,&#8221; আজ আমি তোকে মারবো, তারপর তোর ছোট ভাইকে আমার ছোট ভাই দিয়ে মারাবো&#8221;&#8230;</p>



<p class="has-medium-font-size">কল্পনা কর, তুমি এমন একটা অসহায় অবস্থায় আছো, তোমার সারা গা ব্যথায় অবশ হয়ে আসছে, তুমি বুঝতেছ না আর কোনদিন তোমার পরিবারের কারো সাথে তোমার দেখা হবে কী না, এমন সময় তোমার সামনে একটা মানুষরূপী পিচাশ (যাকে নিয়ে আমি একসময় অনেক আশাবাদী ছিলাম&#8230;) তোমার সবচেয়ে আদরের ছোট ভাইকে নিয়ে হুমকি দিচ্ছে, তাকে মেরে ফেলার কথা বলছে। যে ভাইকে তুমি নিজে কখনো কিছু হতে দেও নি, প্রাণপণে আগলে রেখেছ, আর এখন শুনছো যে তাকেও তোমার মতো পরিণতি বরণ করতে হবে, এবং, হয়তো তুমি সেখানে উপস্থিত থাকতে পারবে না, হয়তো তুমি জানতেও পারবে না যে আদৌ এটা হবে কি না, তোমার কেমন লাগবে?<br>ভাবতে পারো?</p>



<p class="has-medium-font-size">দেখ, রাজনৈতিক আদর্শ থাকতেই পারে, নিজের পছন্দ অপছন্দও থাকতে পারে। কিন্তু, যখন এমন কোন ঘটনা ঘটে, আর তারপরেও একজন প্রতিবাদ করে না আর পারলে সে ঘটনার সমর্থনে কথা বলে, তখন আমার কেন জানি তাকে ন্যূনতম সম্মানটাও দিতে ইচ্ছে করে না।</p>



<p class="has-medium-font-size">আজ আবরারের আত্মত্যাগের মধ্য দিয়ে একটা নিরাপদ ক্যাম্পাস পাওয়া গেছে। আমরা যারা এই নিরাপদ ক্যাম্পাসের সুবিধা ভোগ করছি, তাদের মনে রাখা উচিৎ প্রতিটা ঘটনা, প্রতিটা আত্মত্যাগ আর সেই ভয়াল রাতের প্রতিটা কাহিনী। সেই সাথে তখনকার খুনীদের সহযোদ্ধাদেরও চিনে রেখ, যারা তাদের সাথে উঠেছে, বসেছে, খেয়েছে এবং কেবলমাত্র কপালগুণে এমন একটা কাজে জড়ানো থেকে বেঁচে গেছে। তাদের চিনে রেখে সাবধান থেকো। আর, নিজেরা যখন আরো বড় হবা, ভালো ভালো জায়গায় যাবা, কখনো এমন দানব হয়ো না। মনে রেখ, তুমি মানো বা না মানো, তোমার ভালো জায়গায় যাওয়ার পিছে একটা আবরারের জীবন থাকবে। সেই জীবনের মান রেখো।</p>



<p class="has-medium-font-size">আর কী বলবো, কী বলা যায়&#8230;</p>



<p class="has-medium-font-size">এই ছবিটা সাথে দিয়ে দিলাম। তখন এটা অনেক শেয়ার হয়েছিল। কিন্তু আমার কাছে এই ছবিটা পরম আপন কোন জায়গা মনে হয়। কষ্টের মাঝেও কাউকে খুঁজে পাওয়া যায়, এই ছবিটা আমার জন্য সেই বস্তু। সাথে বাক্যগুলোও যোগ করে দিলাম, ছবিটার দিকে তাকিয়ে চরণগুলো পড়িও, আশা করি, বুঝতে পারবে&#8230;</p>



<p class="has-medium-font-size">&#8220;দুমড়ে মুচড়ে স্বপ্নের মালা, আকাশ ছোঁয়ার সাধ<br>প্রিয় বাবা, তুমি প্রস্তুত করো তোমার চওড়া কাঁধ।<br>আগে চড়েছিল ছোট্ট আমিটা, এবারে আমার লাশ।<br>মুখোশে মুখোশে মানুষের সাথে শুয়োরের বসবাস।&#8221;</p>



<figure class="wp-block-image is-resized"><img loading="lazy" src="https://scontent.fdac94-1.fna.fbcdn.net/v/t1.0-9/120042790_504718077152740_1202310752955626068_n.jpg?_nc_cat=101&amp;_nc_sid=ca434c&amp;_nc_eui2=AeGsIJMwdiMbOKl08koc9t3sizatyvZFHtSLNq3K9kUe1OLyFQlcCxkup-bZcuPEnnh7kP-XZG8fvR4gHr3Sl0hq&amp;_nc_ohc=tGy54mwjt7QAX8DpCyX&amp;_nc_ht=scontent.fdac94-1.fna&amp;oh=34ac41a13995e0d94db98be7d2766706&amp;oe=5F9F5E46" alt="Image may contain: 2 people, sunglasses" width="543" height="362"/></figure>
]]></content:encoded>
					
					<wfw:commentRss>http://abrarfahadarchive.github.io/2020/10/04/and-now-my-corpse/feed/</wfw:commentRss>
			<slash:comments>0</slash:comments>
		
		
			</item>
		<item>
		<title>আমার চোখে সাতের রাত</title>
		<link>http://abrarfahadarchive.github.io/2020/10/04/the-night-through-my-eyes/</link>
		
		<dc:creator><![CDATA[admin]]></dc:creator>
		<pubDate>Sun, 04 Oct 2020 15:05:18 +0000</pubDate>
				<category><![CDATA[স্মৃতিচারণ]]></category>
		<guid isPermaLink="false">https://abrarfahadarchive.org/?p=1919</guid>

					<description><![CDATA[৭ অক্টোবর ২০১৯, রাত প্রায় ৩ টা &#8220;সোহেল, এই সোহেল, উঠ, উঠ তাড়াতাড়ি&#8221; ইয়ামিনের ভয়ার্ত কন্ঠের ডাক শুনে আমার কাচা ঘুমটা ভেঙ্গে গেল। মাত্রই ঘুমিয়েছি, তাই একটু বিরক্তির সুরে বললাম- &#8220;কি হইছে?&#8221;&#8220;আবরারকে মেরে ফেলছে&#8221;&#8220;ধুর! কি যে কস না, ঘুমাইতে দে&#8221;&#8220;সত্যি বলতেছি, উঠে দেখ বারান্দায় রাখছে&#8221; আমি নিজের কানকে বিশ্বাস করতে পারতেছি না, তখনও ঘুমের ঘোরে &#8230;<p class="read-more"> <a class="" href="http://abrarfahadarchive.github.io/2020/10/04/the-night-through-my-eyes/"> <span class="screen-reader-text">আমার চোখে সাতের রাত</span> Read More &#187;</a></p>]]></description>
										<content:encoded><![CDATA[
<p class="has-medium-font-size"><strong>৭ অক্টোবর ২০১৯, রাত প্রায় ৩ টা</strong></p>



<p class="has-medium-font-size">&#8220;সোহেল, এই সোহেল, উঠ, উঠ তাড়াতাড়ি&#8221;</p>



<p class="has-medium-font-size">ইয়ামিনের ভয়ার্ত কন্ঠের ডাক শুনে আমার কাচা ঘুমটা ভেঙ্গে গেল। মাত্রই ঘুমিয়েছি, তাই একটু বিরক্তির সুরে বললাম-</p>



<p class="has-medium-font-size">&#8220;কি হইছে?&#8221;<br>&#8220;আবরারকে মেরে ফেলছে&#8221;<br>&#8220;ধুর! কি যে কস না, ঘুমাইতে দে&#8221;<br>&#8220;সত্যি বলতেছি, উঠে দেখ বারান্দায় রাখছে&#8221;</p>



<p class="has-medium-font-size">আমি নিজের কানকে বিশ্বাস করতে পারতেছি না, তখনও ঘুমের ঘোরে আছি। ইয়ামিন আমাকে ডাক দিয়েই বাহিরে গেছে আবরারের লাশের ওইদিকে। আরেক রুমমেট ফাহিম ভয়ে ভয়ে আমার বেডের পাশে এসে দাড়ালো, বললাম-</p>



<p class="has-medium-font-size">“কি হইছে রে? ইয়ামিন কিসব বললো“<br>“আবরার মারা গেছে”<br>&#8220;কি বলিস? সত্যি?&#8221;<br>&#8220;হ্যা, যা দেখে আয়&#8221;</p>



<p class="has-medium-font-size">মনে হচ্ছিল আকাশ থেকে পড়লাম, নিজের কানকে যেন বিশ্বাস করতে পারছিলাম না।আমি তাড়াতাড়ি করে বের হয়ে ওয়াশরুমে গিয়ে চোখে লাগানো মলম পরিষ্কার করে আসলাম। এরমধ্যেই মাহমুদ রুমে আসছে, অনেক ভয় পাচ্ছে (মাহমুদই আমাদের মধ্যে প্রথম দেখেছিল)। আমি একটু সাহস যোগাড় করে গেলাম হলের গেটের দিকে। একটা স্ট্রেচারে শোয়ানো আছে আবরারের মৃত দেহ। গায়ের উপর একটা চাদর আর মাথা গামছা দিয়ে বাধা। চারদিকে দাড়ায়ে আছে অনিক, জিসান, সকাল আর সেতু। আমাকে দেখেই জিসান বললো রুমে যাহ, আমরা আছি এখানে। ওখানে থাকার মতো আর সাহস পাচ্ছিলাম না, রুমে চলে আসলাম। </p>



<p class="has-medium-font-size">১০১০ নাম্বার রুমে থাকার কারণে রুমের দরজা থেকেই সব দেখা যাচ্ছিলো। আমরা ৪ জন রুমের দরজার সামনে দাড়িয়েই কি করা যায় তা নিয়ে কথা বলছিলাম। সিদ্ধান্ত হইলো যে ব্যাপারটা সবাইকে জানাতে হবে, কিন্তু আমরা ৪ জন মিলে কিছু করলে পরে আমাদেরও ধরবে। তাই আমাদের ব্যাচের যারা যারা হলে ছিল তাদের রুমে রুমে গিয়ে (২য় তলায় গিয়ে দেখি আহনাফ কান্না করছে, ও অনেক আগেই আবরারকে মারা যেতে দেখেছিল), ফোন করে, মেসেজ দিয়ে ১০১০ নাম্বার রুমে ডেকে আনলাম। মোটামুটি ১০-১৫ জন ছেলে আসার পর রুমের দরজা আটকায় দিয়ে ফেসবুকে দেয়ার জন্য পোস্ট লেখা হলো (লেখাটা এখনো আমার আলমারিতে তোলা আছে)। </p>



<p class="has-medium-font-size">আমরা কয়েকজন মিলে অনেক সতর্কতার সাথে পোস্ট লিখেছিলাম যেন পরবর্তিতে পোস্টের লেখার জন্য আমাদেরকে আবার না মারে, যেরকমটা দাইয়ান ভাইয়ের সাথে করেছিল। কেউ একা পোস্ট দিলে যদি আবার তাকে ধরে মারে সেই ভয়ে প্ল্যান করা হলো সবাই একসাথে সিএসবি, আড়িপাতা, হলের গ্রুপ আর নিজের ওয়ালে পোস্ট করবে, মারলে সবাইকে মারতে হবে, সবাই একসাথেই মার খাব দরকার হলে। রীতিমতো কাউন্টডাউন করে আমরা পোস্ট দিয়েছিলাম (ওইদিন সকালবেলাই ইসতিয়াক মুন্না জিজ্ঞেস করেছিল যে কে আগে পোস্ট দিয়েছে, আর রবিন আমাদের একজনকে বলেছিল কে আগে পোস্ট দিয়েছে সেটা আমি জানি, পোস্ট ডিলিট করতে বল, নাহলে ওর সমস্যা হবে। এখানে একটা কথা না বললেই নয়, সিএসবিতে আমাদের প্রথম বেশ কয়েকটি পোস্ট এপ্রুভ না করে ডিলেট করে দেয়া হয়েছিল, পরে হয়তো তাদের প্রভাবক্ষেত্রের বাহিরের কোন এডমিন এপ্রুভ করে দিয়েছিল)। </p>



<p class="has-medium-font-size">ততক্ষণে ডিএসডব্লিউ স্যার, প্রভোস্ট স্যার সবাই হলে চলে আসছে। আমি গিয়ে দেখি ওনারা রাসেল (জিএস) এর সাথে কথা বলতেছে। আমরা সহকারী প্রভোস্ট স্যারের (ইফতেখার স্যার) কাছে গেলে উনি ডিএসডব্লিউ স্যারের সাথে কথা বলতে বলেন। আমরা স্যারকে ডেকে ১০১১ নাম্বার রুমে নিয়ে যাই কথা বলার জন্য। ইফতেখার স্যার রুমে সবাইকে ঢুকানোর পর দরজা আটকিয়ে দেয় যাতে আর কেউ আসতে না পারে। কিন্তু আমাদের কথা শেষ না হতেই রাসেল আর অনিক (খুব সম্ভবত) তাদের চেলাপেলাদের সাথে নিয়ে ইফতেখার স্যারের বাধা দেওয়া সত্ত্বেও জানালা দিয়ে দরজা খুলে জোরপূর্বক রুমে ঢুকে পড়ে। রুমে ঢুকেই ডিএসডব্লিউ স্যারকে বলেন যে পুলিশ আসছে, লাশ নিয়ে যাবে, কাগজে সাক্ষর করতে হবে আর তাদের সাথে কথা বলতে হবে, আপনি আসেন। ইফতেখার স্যার ওদেরকে পরে আসতে বলে, আমাদের সাথে কথা শেষ হলে তারপর স্যার যাবে বলে জানায়। কিন্তু ডিএসডব্লিউ স্যার আমাদের সাথে কথা শেষ না করেই পরে কথা বলবেন বলে চলে যান। এদিকে আমরা সবাই ১০১০ এর সামনের বারান্দায় দাঁড়িয়ে সব দেখতেছি আর যতজনকে পারা যায় জানাচ্ছি। এইসময় আমাদেরই ব্যাচের ত্বোহা, বিল্লাহ, মোয়াজ আর মোর্শেদ (সবাই এখন জেলে) এসে তারা আবরারকে বাচাতে কি কি করছে সেগুলা বলতেছে, নিজেদেরকে জাস্টিফাই করতেছে। একপর্যায়ে আমাদের প্রশ্নের সদুত্তর দিতে না পেরে চলে যায় ওরা। ইতোমধ্যে আমরা জানতে পারি যে আবরারের মৃতদেহ গুম করার চেষ্টা করা হচ্ছে।</p>



<p class="has-medium-font-size">তাই আমাদের মধ্যে একজন গিয়ে লুকিয়ে আবরারের কিছু ছবি তুলে কয়েকজনকে অনলাইনে পাঠিয়ে দেয়, পরবর্তীতে দরকার পড়লে যেন প্রমাণ দেখানো যায়। আমার মনে আছে, এরপর মাহমুদ,আমিসহ আরও কয়েকজন মিজানের (আবরারের রুমমেট) সাথে কথা বলি, উনি কান্না করতেছিলেন কিন্তু আমাদেরকে তার ঘটনার সাথে জড়িত থাকার বিষয়ে কিছুই জানান নাই (তখনো আমরা তাকে নির্দোষ ভাবছিলাম)। একসময় আবরারের লাশ হলের গেট থেকে ক্যান্টিনে নিয়ে যাওয়া হয় আর আমাদেরকে সেখানে যেতে মানা করে প্রশাসন। তাই আমরা সবাই ১০১০ এ বসে কি করা যায় সেগুলা নিয়ে কথা বলছিলাম। সাখাওয়াত অভি, মহিউদ্দিন, ফুয়াদসহ আরো কয়েকজন কান্না করতেছিল। ওদেরকে সান্ত্বনা দেয়ার চেষ্টাও করছিল কয়েকজন, কিন্তু প্রকৃতপক্ষে সান্ত্বনা দেয়ার ভাষা আর অবস্থা একজনেরও ছিল না। সবাই ভীত আর কিংকর্তব্যবিমূঢ় হয়ে ছিল। ফেসবুকের পোস্ট দেখে বা ফোন পেয়ে অথবা অন্যকোনোভাবে জানতে পেরে সকালের দিকে অন্যান্য হল থেকে ধীরে ধীরে সবাই আসা শুরু করে। কিছু পত্রিকাও চলে আসে ততক্ষণে। তখনও হত্যাকান্ডে জড়িত প্রায় সকলেই হলেই ছিল, হয়তো ভেবেছিল তাদের আবার কে ধরবে অথবা তারা হয়তো কোন অপরাধই করে নাই, নাহলে একটা মানুষের জীবন কেড়ে নেওয়ার পরও কেউ অতটা শান্ত থাকে কিভাবে?</p>



<p class="has-medium-font-size"><br>সকাল হয়ে গেছে, পুলিশের কাছে লাশ হস্তান্তর করার সকল প্রশাসনিক কাজও শেষ। আরাফাত আর কে কে যেন পত্রিকায় সাক্ষাৎকার দিচ্ছিল আর বাকিরা ক্যান্টিনের আশেপাশেই দাড়িয়ে আছে। হঠাৎ স্ট্রেচারের কচকচ শব্দে সকলের মনোযোগ ক্যান্টিনের দরজার দিকে ঘুরে গেল। দরজা দিয়ে বের করা হচ্ছে আবরারের লাশ (আসলে সেটা তো ছিল বুয়েটের লাশ)। আমরা সবাই স্ট্রেচারের পিছে পিছে জিমনেসিয়াম পর্যন্ত গেলাম, লাশ পুলিশের গাড়িতে তোলা হলো, পুলিশের সাথে হল থেকে কে যাবে সেটা নিয়ে কিছুক্ষণ আলোচনার পরে প্রভোস্ট স্যার গেলেন। পুলিশের গাড়ি আস্তে আস্তে চলতে শুরু করল আর আমরা সবাই করুণ দৃষ্টিতে তাকিয়ে আছি গাড়ির দিকে। গাড়ি চলে যাওয়ার কিছুক্ষণ পরই শুনতে পেলাম পুলিশ নাকি রাসেল আর ফুয়াদকে (লীগের) ধরে নিয়ে গেছে।এভাবেই বুয়েটের ইতিহাসের সবচেয়ে কলঙ্কিত রাতের অবসান হয়েছিল, যে রাতের ক্ষতি বুয়েট সারাজীবন চেষ্টা করলেও পূরণ করতে পারবে না।</p>
]]></content:encoded>
					
		
		
			</item>
	</channel>
</rss>
